Kolofon

Naslov izvirnika: La sombra del vietno
(c) Carlos Ruiz Zafón, 2001
(c) Editorial Planeta, S. A., 2003
Ljubljana, Mladinska Knjiga, 2005, Prevedla Veronika Rot
ISBN 86-11-17070-9



Seznam strani s katerih prihajajo citati: 8, 10, 12, 13, 17, 19, 25,26, 29, 30, 32, 35, 43, 51, 52, 57,
75, 77, 84, 88, 90, 104, 107, 113, 115, 120, 123, 158, 168, 190, 207, 208, 212, 213, 215, 217, 226,
242, 265, 279, 312, 332, 343, 349, 444, 453, 464, 465, 467, 510, 512, 526, 533, 534, 535, 538, 544,
553, 554, 557

## Stran 8

## Stran 10

> Kmalu me je prešinilo, da se za platnicami vsake od njih, skriva neskončno vesolje, ki mora biti raziskano,
onkraj teh zidov pa svet dovoljuje, da življenje mineva med nogometnimi popoldnevi in radijskimi novelami,
zadovoljen s tem, da s pogledom seže le do svojega popka in le malo dlje. Morda je bila ta misel, morda 
naključje, morda njegova sorodnica usoda, ampak točno v tistem trenutku sem vedel, da sem že izbral knjigo, ki
jo bom posvojil. Ali pa bi moral reči knjigo, ki bo posvojila mene. Sramežljivo je kukala s skrajnega konca 
ene izmed polic, vezana v usnje vinske barve in šepetajoč svoj naslov v zlatih črkah, žarečih v svetlobi, ki
jo je z višine prosevala kupola. Stopil sem k njej in s prstnimi blazinicami pobožal besede ter molče prebral:
Senca Vetra, Julián Carax


## Stran 12
> Ob neki priložnosti sem stalno stranko očetove knjigarne slišal reči, da le malo stvari zaznamuje bralca tako
kot prva knjiga, ki si resnično odpre pot do njegovega srca. Tisti prvi prizori, odmevi tistih prvih besed, za
katere mislimo, da smo jih pustili za seboj, nas spremljajo vse življenje in v našem spominu izklešejo palačo,
v katero se bomo prej ali slej - ni pomembno, koliko knjig bomo prebrali, koliko svetov bomo odkrili, koliko
se bomo naučili in koliko pozabili - nekoč vrnili. Zame bodo takšne začarane strani vedno te, ki sem jih
našel med prehodi Pokopališča pozabljenih knjig.

## Stran 13
> Skrivnost je vredna toliko, kot tisti, pred katerimi jo moramo skrivati.

## Stran 17
>"Pa poglejmo," je rekel Barcelo z narejeno ravnodušnostjo. "Kaj mi prinašata?"
Pogledal sem svojega očeta. On je prikimal. Brez obotavlja sem izročil knjigo Bracelóju.
Knjigarnar jo je vzel z izkušeno roko. Njegovi klavirski prsti so naglo raziskali teksturo, 
trdnost in ohranjenost. Ustnice so se mu raztegnile v pohlepen nasmeh, ko jo je odprl na strani
s podatki o izdaji in jo s policijsko natančnostjo pregledoval celo minuto. Ostali so ga
molče opazovali, kot bi pričakovali dovoljenje, da lahko ponovno zadihajo.

## Stran 19
> "Ti prinesi svojo knjigo, da jo bom lahko natančno pregledal, jaz pa ti bom povedal, kar vem
o Julianu Caraxu. Quid pro quo"
> "Quid pro kaj?"
> "Latinščina pobič. Ni mrtvih jezikov, zgolj uspavani možgani. Če parafraziram pomeni, da
ni petaka po štiri pezete, ampak ti si mi všeč in ti bom naredil uslugo."

## Stran 25
> Tistega megličastega in deževnega popoldneva mi je Clara Barceló ukradla srce, dih in sanje.
Pod okriljem začarane svetlobe v Ateneu so njene roke na mojo kožo zapisale prekletstvo,
ki me je zasledovalo leta in leta. Med tem, ko sem jo očarano gledal, mi je ona pripovedovala
svojo zgodbo in kako je tudi ona po naključju trčila ob strani Juliána Caraxa.

## Stran 26
>"Moj oče je od vsega začetka vedel, kaj se bo zgodilo," je razložila Clara. "Ostal je
ob strani svojih prijateljev, ker je mislil, da je to njegova dolžnost. Ubila ga je
zvestoba do ljudi, ki so ga, ko je prišla njihova ura, izdali. Nikoli nikomur ne zaupaj,
Danijel, še posebno ne ljudem, ki jih občuduješ. Ti ti bodo nož v hrbet zabodli najgloblje.

## Stran 29
Vlak za Lyon je  bil nabito poln in Monsieuru Roquefortu ni preostalo drugega, kot da si
je svoj kupe drugega razreda razdelil z dvojico nun, si sta mu, komaj so zapustili postajo
Austerlitz, neprestano pošiljali grajajoče poglede in potihoma negodovali. Zaradi njunih
vrtajočih pogledov je učitelj raje segel v torbo po tisti roman in se skril za njihovimi platnicami.
Kolikšno je njegovo bilo presenečenje, ko je stotine kilometrov kasneje odkril, da je pozabil na
nuni, na pozibavanje vlaka, na pokrajino, ki je kot grde sanje bratov Lumiere drsela mimo oken.
Vso noč je bral, ne meneč se za smrčanje nun in za postaje, bežeče mimo v megli. Ko je ob zori
obrnil zadnjo stran, se je zalotil, da ima solze v očeh ter od zavisti in občudovanja
zastrupljeno srce.

## Stran 30
Prostale izvode so vrnili in jih zmleli v papiranto kašo, da bi natisnili mašne knjige,
listke za kazni in loterijo.

## Stran 32
"Še nikoli me ni nobena knjiga tako prevzela, osvojila in uklenila," mi je povedala Clara.
"Do takrat mi je branje predstavljalo obveznost, neke vrste kazen, ki jo je bilo potrebno
plačati učiteljem in inštruktorjem, ne da bi prav dobro vedela, zakaj. Nisem poznala užitka
ob branju, ob raziskovanju vrat, ki se ti odpirajo v duši, ob prepuščanju domišljiji, lepoti
ter skrivnosti fikcije in jezika. Ali si že kdaj poljubil dekle, Danijel?"

## Stran 35
Ženske imajo nezmotljiv čut, da ugotovijo, kdaj se neki moški nesmrtno zaljubi vanje, še
posebno, če je ta moški pravi tepček in še mladoletne povrhu. Jaz sem imel vse točke, da me
Clara Barceló pošlje k vragu, ampak raje sem si mislil, da mi njena slepata zagotavlja
polje določeno varnostiter da bo moj zločin, moja popolna in patetična vdanost ženski, ki
je bila dvakrat starejša, pametnejša in večja od mene, ostal v senci. Spraševal sem se, kaj
bi lahko videla v meni, da bi mi ponudila prijateljstvo, razen morda bled odsev same sebe,
odsev osmaljenosti in izgube. V mojih deških sanjah sva bila vedno ubežnika, jahajoča na
hrbtiščih knjig, odločena, da pobegneva v domišljijskih svetovih in sposojenih sanjah.

## Stran 43
Ena izmed pasti otroštva je, da tistega, kar občutiš, ni treba razumeti. Ko je razum sposoben
dojeti, kar se je zgodilo, so srčne rane že preveč globoke.

# Stran 51
Clara je prisegala in prisegala, da je vse res, in jaz sem se vdal, trpinčen od
podobe tistega neznanca dvomljivega obstoja, ki se je zabval z ljubkovanjem njenega
labodjega vratu, in kdo bi vedel, česa še, jaz pa sem po tem lahko le koprnel.
Če bi za trenutek postal in pomislil, bi dojel, da je moja predanost Clari zgolj izvir
trpljenja. Morda sem jo zato še bolj oboževal, zaradi te večne človeške nespametnosti,
da rinemo za tistimi, ki nam povzroča bolečino.


[1]: http://www.masteringemacs.org/articles/2010/10/13/diacritics-in-emacs/
